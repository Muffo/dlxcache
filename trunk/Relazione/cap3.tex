\clearpage{\pagestyle{empty}\cleardoublepage}
\chapter{Web Service in Java: la piattaforma Axis}
\begin{flushright}\begin{small}
\textit{"I'm not a great programmer;\\
I'm just a good programmer with great habits."}\\
- Kent Beck -\\
\end{small}\end{flushright}

\section{Axis}
Apache Axis (http://ws.apache.org/axis) è un progetto sviluppato dalla Apache Software Foundation  costituito da un insieme di componenti e librerie open source per realizzare client e server SOAP in Java. Axis si occupa della conversione automatica di entità del linguaggio Java (oggetti, tipi primitivi e composti) in messaggi SOAP inviandoli e ricevendoli attraverso un protocollo di trasporto. Eventuali errori SOAP ricevuti dal server vengono convertiti dal sistema in eccezioni Java.\\
Esiste anche anche una versione client di Axis per il linguaggio C++.\\

Axis implementa le Java Api for XML Remote Procedure Call (JAX-RPC), uno degli standard proposti dal Java Community Process per l'implementazione di servizi in Java  \cite{linkJAXRPC}  \cite{linkJAXRPCSun}. In questo modo scrivendo codice nel rispetto di queste API i componenti sviluppati possono essere eseguiti su altre piattaforme diverse da Axis, come quelle di Sun, Bea e Oracle.\\
Sono ancora in fase di definizione nuove API all'interno delle specifiche JSR 109 per definire i modelli standard di programmazione di Web Service in Java.\\

Oltre ad essere un SOAP engine Axis include anche un semplice server stand-alone,
un insieme di servlet che possono essere utilizzate all'interno di un engine J2EE, supporto per la generazione di WSDL, tool per la creazione automatica di codice (skeletons e stubs) a partire da un documento WSDL ed altri tool per il monitoring e managing dei servizi.\\

Per capire bene come utilizzare a fondo gli strumenti al fine di realizzare il nostro servizio è utile dare un'occhiata veloce all'architettura del sistema, visto che molta parte di quanto segue non è ancora documentato ed è stato fonte di molti problemi.\\

La versione stabile attualmente disponibile di Axis è la 1.1, ma per i nostri test è stato necessario utilizzare le versioni disponibili da CVS.\\
Negli ultimi mesi sono state messe a disposizione pacchetti precompilati di Axis 1.2RC1 e successivi che possono essere utilizzati in quanto mettono a disposizione le stesse funzionalità della versione CVS che si utilizzava precedentemente.\\

\subsection{Architettura di Axis}
Il cuore dell'architettura di Axis è il sottosistema di processing dei messaggi.\\
La logica interna mette in esecuzione una serie di Handler invocati secondo l'ordine specificato dal descrittore di deploy Web Service Deployment Descriptor (WSDD). Il verso con cui gli Handler vengono invocati invece viene invertito a seconda che ci si trovi sul client o sul server.\\
L'oggetto passato ad ogni Handler è un MessageContext. Il MessageContext è una struttura che contiene diverse parti: 
\begin{enumerate}
\item un messaggio "request";
\item un messaggio "response";
\item un insieme di proprietà.
\end{enumerate} 

A seconda che ci si trovi sul client o sul server, Axis può essere invocato in due modi: come server, un TransportListener crea un MessageContext ed invoca il sottosistema di Axis; oppure come client, l'applicazione (utilizzando le librerie di Axis) genera un \texttt{MessageContext} ed invoca il sottosistema di Axis.\\

In entrambi i casi il compito del framework di Axis è in generale di far passare il \texttt{MessageContext} attraverso un insieme di \texttt{Handler}s a seconda della configurazione.\\ 

\begin{figure}[!ht]
 \centering
 \includegraphics{img/50-axis-server.png}
 \caption{Percorso del MessageContext sul server}
 \label{fig:axis-server}
\end{figure}

Il diagramma in figura \ref{fig:axis-server} mostra il percorso del \texttt{MessageContext}. I cilindri più piccoli rappresentano \texttt{Handler} e i più grandi rappresentano \texttt{Chain} (catene ordinate di \texttt{Handler}).\\

Un esempio di TransportListener può essere una servlet per il protocollo HTTP. Il suo compito è di trasformare le informazioni in un Message (il vero e proprio messaggio SOAP) ed inserirlo poi nel MessageContext insieme ad altre proprietà (ad esempio \texttt{http.SOAPAction} viene impostata al valore SOAPAction dell'header HTTP, il \texttt{transportName} al valore "http", ...).\\

A questo punto il MessageContext attraversa tre \texttt{Chain}s principali, la prima viene caricata a seconda del tipo di livello di trasporto, la seconda è quella comune a tutto il server (a seconda di come configurato).\\
A questo punto una delle due catene precedenti ha almeno impostato il valore \texttt{serviceHandler} nel MessaggeContext (per esempio per il protocollo HTTP questa operazione viene eseguita dall'\texttt{URLMapper}). Questo valore determina il servizio da chiamare, implementato da un oggetto di tipo \texttt{SOAPService}.\\
Il servizio stesso internamente contiene due \texttt{Chain}s, una per la richiesta ed una per la risposta che vengono impostate nel descrittore di deploy.\\
Infine un \texttt{Provider} si occupa di eseguire la chiamata su un BusinessObject Java.\\

Per esempio, in caso di richieste di tipo RPC, il provider sarà la classe \texttt{providers.java.RPCProvider} che una volta invocata instanzierà un oggetto del tipo specificato dal parametro \texttt{className} del descrittore e usando le convenzioni SOAP-RPC determinerà il metodo da invocare e come trasformare i parametri dalla codifica XML ad entità Java. Altri provider permettono per esempio di invocare direttamente componenti Java Bean.\\

\begin{figure}[!ht]
 \centering
 \includegraphics{img/51-axis-client.png}
 \caption{Percorso del MessageContext sul client}
 \label{fig:axis-client}
\end{figure}

Come si può vedere dalla figura \ref{fig:axis-client} il percorso del MessageContext sul client è analogo a quello descritto per il server ma con verso opposto.\\
I diversi blocchi ad ognuno dei tre stadi avranno funzioni invertite rispetto a quelle descritte precedentemente.\\

Se quello descritto qui sopra è l'engine alla base dell'architettura di Axis, l'intero sistema è composto da un insieme di sottosistemi con lo scopo di separare più nettamente delle macro-responsabilità e rendere il sistema modulare.\\

\begin{figure}[!ht]
 \centering
 \includegraphics{img/52-axis-subsystems.png}
 \caption{Componenti e sottosistemi di axis}
 \label{fig:axis-subsystems}
\end{figure}

La figura \ref{fig:axis-subsystems} mostra come sono separati questi sottosistemi.\\
I livelli inferiori sono indipendenti da quelli che si trovano sopra. Gli elementi sovrapposti rappresentano sistemi con identiche responsabilità, ma non necessariamente mutuamente esclusivi (per esempio i sistemi di trasporto HTTP, SMTP e JMS svologono compiti analoghi, sono indipendenti e possono essere utilizzati insieme e contemporaneamente).

Senza entrare nel dettaglio di tutta l'architettura di Axis descriviamo qui di seguito solo un paio di componenti la cui conoscenza è utile per sviluppare servizi ed handler.\\

\subsubsection{Modello del messaggio}

La struttura del \texttt{MessageContext} citato precedentemente è mostrata in figura \ref{fig:axis-message_context}.
Ogni \texttt{MessageContext} può essere associato con un \texttt{Message} di richiesta e/o uno di risposta. Ogni Message è costituito da un oggetto \texttt{SOAPPart} ed un oggetto \texttt{Attachments}.\\

\begin{figure}[!ht]
 \centering
 \includegraphics{img/53-axis-message_context.png}
 \caption{Modello del messaggio}
 \label{fig:axis-message_context}
\end{figure}

La definizione del MessageContext in realtà utilizzando l'interfaccia \texttt{Part} è strutturata in modo da ospitare messaggi non necessariamente SOAP ed è abbastanza generale da poter essere trattata direttamente da \texttt{Handler} con funzionalità completamente differenti.\\

A partire dall'oggetto SOAPPart è definito poi un modello dei messaggi SOAP ed una gerarchia di Handler SAX per la loro elaborazione.\\
%Estendendo questi sarà possibile scrivere i nostri handler.\\


\subsubsection{Java2WSDL e WSDL2Java}

Axis mette a disposizione due tool di importanza fondamentale per generare ed interpretare documenti WSDL versione 1.1\\

Il primo \textit{Java2WSDL} viene utilizzato automaticamente dalla servlet Axis quando si aggiunge all'URI su cui è stato fatto il bind di un servizio il parametro ``\texttt{?wsdl}'' 
\begin{small}\begin{verbatim}
http://example.com:8080/axis/services/MyService?wsdl
\end{verbatim}\end{small}
ad una richiesta di questo tipo segue una risposta HTTP contenente il documento con la descrizione tramite WSDL del servizio generato automaticamente utilizzando Java2WSDL.\\ 

Il secondo strumento \textit{WSDL2Java} crea a partire da un documento WSDL tutto il codice sorgente java necessario ad invocarlo.\\

L'importanza di questi componenti è fondamentale e la loro criticità molto elevata in quanto costituiscono l'anello di congiunzione tra JAR-RPC, SOAP e WSDL dovendo tener conto di tutti i problemi di interoperabilità secondo le specifiche WS-I.\\


\subsection{Utilizzare servizi con Axis}

L'utilizzo dei servizi con Axis avviene tramite l'interfaccia JAX-RPC che rappresenta l'interfaccia standard attraverso la quale è possibile usufruire di servizi Java.\\
L'interfaccia è implementata dalla classe \texttt{Call} dietro la quale sono stati collegati i servizi di Axis.\\

\begin{figure}[!ht]
 \centering
 \includegraphics{img/56-axis-clientcall.png}
 \caption{Modello Call}
 \label{fig:axis-clientcall}
\end{figure}

Un esempio banale di come è possibile utilizzare un servizio attraverso l'interfaccia standard JAX-RPC è mostrato nel seguente codice:
\begin{small}\begin{verbatim}
import org.apache.axis.client.Call;
import org.apache.axis.client.Service;
import javax.xml.namespace.QName;
  
public class TestClient {
  public static void main(String [] args) {
    try{
      String endpoint  = "http://example.com/axis/services/echo";
      
      Service  service = new Service();
      Call     call    = (Call) service.createCall();
      
      call.setTargetEndpointAddress( new java.net.URL(endpoint) );
      call.setOperationName(new QName("http://soapinterop.org/", 
                            echoString"));
      call.addParameter("testParam",
                        org.apache.axis.Constants.XSD_STRING,
                        javax.xml.rpc.ParameterMode.IN);
      call.setReturnType(org.apache.axis.Constants.XSD_STRING);
        
      String ret = (String)call.invoke( new Object[]{"Hello!"} );

      System.out.println("Sent 'Hello!', got '" + ret + "'");
    }catch (Exception e){
      System.err.println(e.toString());
    }
  }
}
\end{verbatim}\end{small}

I componenti Axis lato client mettono a disposizione la classe \texttt{Service}.\\
Un'istanza di \texttt{Service} (e il relativo \texttt{AxisClient}) deve essere creata  inizialmente. L'oggetto \texttt{Call} viene poi ottenuto invocando il metodo factory  \texttt{Service.createCall}.\\
\texttt{Call.setOperation} permette di creare la corretta istanza di un oggetto \texttt{Transport} o di utilizzarne uno già messo a disposizione (in realtà una call viene agganciata ad un thread, ed ogni poll di thread ha a disposizione un certo gruppo di oggetti Trasport).\\
Infine dopo aver impostato altre eventuali proprietà il metodo \texttt{Call.invoke} crea il \texttt{MessageContext} e l'associato \texttt{Message} di richiesta, quindi l'engine Axis viene lanciato in maniera trasperente attraverso \texttt{AxisClient.invoke} occupandosi di processare il \texttt{MessageContext}.\\

L'interazione con l'engine di Axis avviene a grandi linee come descritto dallo schema di sequenza semplificato in figura \ref{fig:axis-clientinteraction}.

\begin{figure}[!ht]
 \centering
 \includegraphics{img/55-axis-clientinteraction.png}
 \caption{Diagramma di sequenza del client}
 \label{fig:axis-clientinteraction}
\end{figure}


In altrenativa all'implementazione manuale attraverso lo standard JAX-RPC, grazie al tool WSDL2Java se viene fornito il documento WSDL del servizio è possibile delegare ad Axis la generazione di una stub che implementa l'equivalente Java dell'interfaccia del servizio.\\

In particolare per ogni \texttt{type} definito in WSDL viene creata una corrispondente classe Java, per ogni \texttt{portType} un'interfaccia Java, per ogni \texttt{binding} una classe stub, e per ogni \texttt{service} un'interfaccia. Infine, un'unica classe locator che ha il compito di comportarsi come factory delle classi che implementano le interfacce dei \texttt{service}.\\
Tutta la trasformazione avviene tenendo conto dei namespace del documento XML e mappandoli in rispettivi packages java.\\

Lo svantaggio di questo secondo approccio è che il codice generato non sarà portabile su altri servlet engine che implementano l'interfaccia JAX-RPC in quanto viene sfruttata un'interfaccia più estesa che contiene metodi e funzionalità implementati solo da Axis.\\
La conoscenza di JAX-RPC risulta comunque utile perchè spesso è necessario apportare piccole modifiche alla stub come vedremo in seguito.\\


\subsection{Creare servizi con Axis}

Creare servizi con Axis significa \textit{sviluppare} un servizio e \textit{metterlo a disposizione} (deployment).\\
I due problemi non sono ortogonali tra loro, quindi per capire a fondo in che direzione muoversi, è necessario capire prima le problematiche relative alla fase di deployment.\\

Esistono due modalità di base con cui mettere a disposizione Web Service SOAP con Axis.\\
L'ambiente base in cui li proveremo sarà in entrambi i casi utilizzando il protocollo di trasporto HTTP inserendo Axis all'interno di un servlet engine.\\
Nel nostro caso utilizzeremo l'ultima versione stabile di Tomcat, la 5.0.28.\\

\subsubsection{Istantant deployment}

Il primo modo per rendere disponibile un servizio è attraverso l'utilizo di files Java Web Service (JWS).\\
Semplicemente importando il sorgente di una classe di cui si vuole mettere a disposizione l'interfaccia, nella root directory dei servizi Axis.

\begin{small}\begin{verbatim}
/#### HelloWorld.jws ####
public class HelloWorld {
  public String echo()
  {
    return "Hello World";
  }
}
\end{verbatim}\end{small}

Quando richiesto il servizio, Axis si occupa di creare al volo una servlet che include l'implementazione ed esegue la descrizione tramite WSDL, configura questa servlet all'interno del servlet engine sottostante.\\ 

L'endpoint del servizio, il risultato dell'invocazione del metodo e il wsdl generato per il il banale servizio HelloWorld sono mostrati rispettivamente nelle figure \ref{fig:axis-jws-1}, \ref{fig:axis-jws-2} e \ref{fig:axis-jws-3}.

\begin{figure}[!ht]
 \centering
 \includegraphics{img/57-axis-jws-1.png}
 \caption{Endpoint del servizio}
 \label{fig:axis-jws-1}
\end{figure}

\begin{figure}[!ht]
 \centering
 \includegraphics{img/58-axis-jws-2.png}
 \caption{Risposta del metodo echo}
 \label{fig:axis-jws-2}
\end{figure}

\begin{figure}[!ht]
 \centering
 \includegraphics{img/59-axis-jws-3.png}
 \caption{WSDL del servizio}
 \label{fig:axis-jws-3}
\end{figure}

Il deployment istantaneo si resta utile per servizi di piccola entità. Anche se si può accedere a tutte le librerie nel classpath non è possibile creare servizi istantanei strutturati in packages. Il codice è compilato a run time nell'envirorment della servlet Axis che lo ospita e quindi non è possibile catturare a priori gli errori di compilazione.\\
Per servizi di complessità più elevata viene utilizzato il custom deployement.\\


\subsubsection{Custom deployment}

Per utilizzare appieno le funzionalità di Axis e sfuttare la flessibilità del suo engine è necessario usare il custom deployment. Questo avviene per mezzo degli  \emph{Axis Web Service Deployment Descriptor} (WSDD).\\
Si tratta di documenti XML tramite i quali è possibile descrivere alcune caratteristiche base dell'implementazione del servizio, sfruttare eventuali \texttt{Chain} ed \texttt{Handler} a disposizione o specificare come eseguire l'encoding di alcuni tipi di dato.

\begin{small}\begin{verbatim}
<deployment xmlns="http://xml.apache.org/axis/wsdd/"
     xmlns:java="http://xml.apache.org/axis/wsdd/providers/java">
 <service name="MyService" provider="java:RPC">
  <parameter name="className" value="com.example.sampleService"/>
  <parameter name="allowedMethods" value="*"/>
 </service>
</deployment>
\end{verbatim}\end{small}

Il documento XML mostrato qui sopra riporta l'esempio più semplice di come possa essere specificato un servizio.\\
Il parametro \texttt{className} specifica la classe che implementa il servizio e il parametro \texttt{allowedMethods} l'elenco dei metodi da rendere visibili attraverso il servizio.\\

Tra gli altri parametri di rilievo segnaliamo \texttt{scope} che permette di specificare la proprietà di persistenza dell'oggetto che serve le richieste.\\
Possibili valori sono \texttt{Request}, \texttt{Session} e \texttt{Application}. Il primo crea una nuova istanza dell'oggetto per ogni richiesta del client, il secondo la crea ad ogni sessione mantenuta dal livello di trasporto, la terza modalità crea invece un unico oggetto singleton per tutta l'applicazione.\\

Un attributo importante dell'elemento \texttt{service} è \texttt{style}. Ne esistono 4 tipi principali.
\begin{description}
\item[RPC] utilizza l'encoding dalle convenzioni SOAP RPC nella sezione 5 delle specifiche  \cite{specsSOAP} e trasforma automaticamente oggetti Java in XML e viceversa
\item[Document] non utilizza l'encoding SOAP, ma il semplice XML Schema standardizzato e continua ad eseguire il binding Java$\leftrightarrow$XML
\item[Wrapped] simile allo stile Document ma con un tipo di serializzazione differente degli XML Schema. Mentre lo stile Document crea un unico oggetto wrapper che descrive uno schema e lo passa come parametro al metodo che implementa il servizio, lo stile Wrapped trasforma la descrizione XML in un elenco di parametri. Può sembrare un po' contraddittorio ma i nomi sono stati scelti proprio così.
\item[Message] è uno stile di più basso livello e permette di descrivere il servizio utilizzando direttamente la rappresentazione XML a partire dal Body o dall'Envelope dei messaggi SOAP.
\end{description}   

Sono moltissimi i dettagli non documentati o mal documentati riguardo all'encoding, per questo ne segnaliamo un paio molto importanti che hanno portato a perdere molto tempo con la speranza di permettere al prossimo di non cadere negli stessi errori.\\

Il primo problema riguarda la gestione delle eccezioni, le stesse specifiche JAX-RPC  \cite{linkJAXRPCSun} sono alquanto vaghe sull'argomento.\\
Se un metodo lancia una \texttt{java.rmi.RemoteException} allora questa viene trasformata in un SOAP Fault e il faultcode conterrà il nome della classe che la estende.\\
Se vogliamo estendere questa classe di errore, ci si aspetta che il destinatario sia in grado di deserializzare l'errore in base al nome della classe.\\
Ovviamente se il destinatario non conosce la classe, non è in grado crearne un'istanza e questo meccanismo non funziona.\\
La descrizione che porta a creare una di queste istanze può essere inclusa nel Body ma è a questo punto che le specifiche diventano vaghe ed ambigue.\\
Per rendere il servizio più interoperabile si consiglia quindi di utilizzare solo eccezioni di tipo \texttt{java.rmi.RemoteException} piuttosto che sottoclassi definite ad hoc.\\

Le eccezioni possono in alternativa descritte come elementi \texttt{wsdl:fault}.\\ 
In questo modo un metodo può lanciare eccezioni non sottoclassi di \texttt{java.rmi.RemoteException}.\\ Le specifiche JAX-RPC impongono in questo caso di creare l'eccezione con tutti in metodi accessòri in maniera simile ad un JavaBean per avere la certezza di poterla serializzare e mappare tramire un WSDL.\\
In questo caso, anche se molto utile ed efficace, l'interoperabilità peggiora ancora se si considera che alcuni linguaggi client potrebbero non trattare eccezioni e non essere in grado di estrarre grossi oggetti da situazioni di errore.\\

Un secondo problema molto diffuso riguarda la gestione di collezioni di classi come \texttt{Hashtable}, \texttt{Map} e simili.\\
Per alcune di queste classi sono specificati degli \texttt{Handler} per la serializzazione tramite Axis, ma il protocollo SOAP non offre supporto diretto per questi tipi e non esiste nessuna specifica formale per garantirne l'interoperabilità con altre implementazioni SOAP. Altre piattaforme java sono in grado di deserializzarle, ma per esempio la piattaforma .NET non lo è.\\
Il modo più affidabile per risolvere il problema con una buona garanzia di interoperabilità è trasformare questi oggetti aggregati in array java che vengono deserializzati in array di XML Schema.\\

A questo punto, terminata la definizione del deployment descriptor, il custom deployment avviene ricopiando il bytecode delle classi (sotto forma di .war, .jar o .class) nella directory WEB-INF all'interno della servlet di Axis, o in qualsiasi altra directory all'interno del PATH del servlet engine.\\

Per esempio nel caso più semplice, utilizzando i file \texttt{.class}, questi vanno copiati in: 
\begin{small}\begin{verbatim}
servlet-engine/webapps/axis/WEB-INF/classes/
\end{verbatim}\end{small}
quindi deve essere lanciato l'AdminClient per registrare il nuovo servizio all'interno del server Axis utilizzando il file \texttt{.wsdd} visto in precedenza
\begin{small}\begin{verbatim}
java org.apache.axis.client.AdminClient com/example/deploy.wsdd
\end{verbatim}\end{small}
L'AdminClient si occupa di aggiungere il nuovo servizio nel file di configurazione dei servizi Axis \texttt{server-config.wsdd} e far eseguire un refresh alla servlet.\\

Come si è visto dalla descrizione iniziale, \texttt{Handler} e \texttt{Chain} possono essere utilizzati anche lato client.\\
Questa funzionalità ci sarà utile nell'utilizzo di WS-Security, ma ancora una volta la documentazione di Axis non copre questo argomento.\\ 
Lato client si possono utilizzare sempre i WSDD che verranno in pratica inclusi in un file di configurazione chiamato \texttt{client-config.wsdd} che deve essere presente nella working directory del client.\\ Il formato di questo file è analogo a \texttt{server-config.wsdd} ma può contenere al massimo una sola definizione di servizio.\\
Il nome del file può essere modificato o specificato utilizzando la proprietà di sistema Java \texttt{axis.ClientConfigFile}, operazione neccessaria nel momento in cui si vogliono far convivere più client in uno stesso ambiente.\\
Una proprietà di sistema può essere specificata utilizzando l'opzione \texttt{-D} al momento del esecuzione oppure attraverso la classe \texttt{java.Utils.Properties}
 
\begin{small}\begin{verbatim}
java -Daxis.Config=my-config-file.wsdd
\end{verbatim}\end{small}

\begin{small}\begin{verbatim}
  [...]
  java.Utils.Properties systemproperties = System.getProperties();
  systemproperties.put("axis.Config","my-config-file.wsdd"); 
  System.setProperties(systemproperties);
  [...]
\end{verbatim}\end{small}


\subsection{Estensioni WS-FX}

La realizzazione delle funzionalità che abbiamo intravisto nella parte alta dello stack dei Web Services è allo stato attuale molto in fermento ed esistono moltissimi progetti in cantiere.\\
La Apache Software Foundation all'interno del progetto contenitore WS-FX (http://ws.apache.org/ws-fx) da poco ospita alcune di queste estensioni di Axis allo stato incubator. Lo stato incubator caratterizza i progetti Apache allo stato primordiale che ancora non offrono le giuste garanzie di stabilità.\\ 
All'interno di WS-FX si trovano ora i componenti \textit{Sandesha}, \textit{Addressing} e \textit{WSS4J}.\\
Tutti questi progetti sono sviluppati sotto forma di estensioni o modifiche alla piattaforma Axis descritta precedentemente.\\ 

Sandesha fornisce il supporto per Web Service Reliable Messaging secondo le specifiche  WS-Reliability 1.1 approvate recentemente da OASIS.\\
L'implementazione di questo protocollo permette la comunicazione con consegna affidabile e in sequenza di messaggi tra due actor Web Service che può risultare necessaria qualora il protocollo di trasporto sottostante non faccia uso di TCP o altri protocolli con le stesse funzionalità.\\

Il progetto Addressing implementa le specifiche WS-Addressing in via di definizione dal W3C e attualmente in stato Working Draft.\\
L'intento della specifica è definire un sistema di identificazione di endpoint e nodi intermedi SOAP in reti eterogenee, in maniera neutrale rispetto al protocollo di trasporto utilizzando gli Header SOAP e definendone il binding con il linguaggio WSDL.\\

Infine le estensioni WSS4J si occupano di realizzare le funzionalità di Web Service Security di cui abbiamo già parlato a lungo nel primo capitolo, e proprio su questo componente è stata concentrata la nostra attenzione volendo utilizzare questo standard.\\

\subsubsection{WSS4J}
La fruizione attraverso Web Service Security avviene in Java utilizzando il pacchetto WSS4J disponibile come Axis sul sito della Apache Software Foundation, all'interno del progetto WS-FX. 
Nel momento in cui scriviamo non esiste una release dell'estensione, che comunque non avverrà prima dell'uscita di Axis 1.2.\\
Per poter utilizzare WSS4J è necessario scaricare i sorgenti direttamente dal CVS (cvs.apache.org/ws/ws-fx/) o utilizzare gli archivi che vengono generati ogni giorno a partire dal CVS stesso (http://cvs.apache.org/snapshots/ws-fx/).
All'interno del progetto non esiste una documentazione del pacchetto, ma solo la JavaDoc e un paio di esempi di test.\\

Per poter compilare WSS4J, oltre ad una delle ultime versioni di Axis, è necessario disporre del pacchetto Apache XML Security che implementa le interfacce XML Signature e XML Encryption, della libreria Open SAML se si vuole utilizzare le estensioni SAML ancora allo stato primordiale ed infine di un'estensione Java Cryptography Extension (JCE) come quella Bouncy Castle.\\

L'utilizzo di WSS4J è completamente trasparente all'implementazione del servizio.\\
Tutte le trasformazioni del messaggio previste da WS-Security vengono effettute da due Handler per la ricezione e l'invio che si trovano nel package \texttt{org.apache.ws.axis.security}, rispettivamente dalla classe \texttt{WSDoAllSender} e \texttt{WSDoAllReceiver}.\\
Semplificando molto la descrizione, i due Handler, per compiere le trasformazioni sul messaggio SOAP si appoggiano alla classe \texttt{WSSecurityEngine} che a sua volta utilizza XML Signature e XML Encryption.\\
Il \texttt{WSSecurityEngine} dipende a sua volta da un'astrazione definita in WSS4J dall'interfaccia \texttt{Crypto} che costituisce la generalizzazione di un motore per caricare e verificare certificati e chiavi crittografiche. L'unica implementazione disponibile al momento, chiamata \texttt{Merlin}, utilizza i key store su file system.\\

Durante lo sviluppo di questo progetto sono state apportate modifiche ad alcuni dei componenti sopra elencati per migliorarne la gestione di alcune eccezioni, risolvere molti problemi ed estendere alcuni comportamenti.\\

Affinché il funzionamento di WS-Security sia trasparente al servizio, è necessario attraverso i descrittori di deploy definire i valori di proprietà che permettano di descrivere tutte le possibili operazioni da eseguire.\\
La creazione di un servizio può prevedere al momento dell'implementazione, l'imposizione di valori predefiniti o decisi a runtime, ma come regola generale i valori impostati nei descrittori di deploy ne sovrascrivono il comportamento.\\

Per fare un esempio il più semplice possibile di come utilizzare WSS4J un passo alla volta, si prenda il seguente deployment descriptor che inserisce uno \texttt{UsernameToken} nell'header SOAP di un messaggio che sta per essere inviato da un client
\begin{small}\begin{verbatim}
[...]
<requestFlow>
 <handler type="java:org.apache.ws.axis.security.WSDoAllSender" >
  <parameter name="action" value="UsernameToken"/>
  <parameter name="user" value="werner"/>
  <parameter name="passwordType" value="PasswordDigest" />
  <parameter name="passwordCallbackClass" 
    value="org.example.ws.MyPasswordCallback"/>
 </handler>
</requestFlow>
[...]
\end{verbatim}\end{small}

Il primo parametro \texttt{action} è l'unico ad essere sempre presente e contiene l'elenco ordinato delle operazioni da eseguire, in questo caso solo l'aggiunta di uno UsernameToken.\\
Il parametro \texttt{user} contiene lo username e l'elemento \texttt{passwordType} contiene la modalità secondo quale la password debba essere inserita, in questo caso ne viene inserito l'hash.\\ 
Altra caratteristica importante è l'utilizzo di classi che implementano l'interfaccia Java \texttt{javax.security.auth.callback.CallbackHandler} per effettuare l'autenticazione e la gestione delle password o chiavi.\\
Senza entrare nei dettagli, questo meccanismo permette di definire all'interno di un metodo callback una qualsiasi modalità di autenticazione o recupero delle password, potendo eventualmente accedere o delegare il compito a risorse esterne.\\

In maniera speculare, il server dovrà utilizzare un descrittore di deployment in cui indica le operazioni da eseguire per l'autenticazione.
\begin{small}\begin{verbatim}
[...]
<requestFlow>
 <handler type="java:org.apache.ws.axis.security.WSDoAllReceiver">
  <parameter name="passwordCallbackClass" 
    value="org.apache.ws.axis.oasis.PWCallback"/>
  <parameter name="action" value="UsernameToken"/>
 </handler>
</requestFlow>
[...]
\end{verbatim}\end{small}

In maniera analoga possono essere specificate tutte le proprietà, anche per eseguire le operazioni di cifratura e firma digitale di parti arbitrarie del documento.\\

Unica eccezione nelle modalità di definizione dei paramentri è nell'accesso ai certificati e chiavi esterni al documento XML, necessarie per esempio quando si deve firmare o cifrare un documento.\\
L'interfaccia Crypto di cui abbiamo già parlato, utilizza una proprietà Java di sistema per identificare il tipo di implementazione. Questa proprietà va indicata in un file di configurazione esterno che contiene anche altri eventuali proprietà necessarie alla particolare implementazione.\\ 

Per esempio, se nel descrittore di deployment viene indicato il parametro 
\begin{small}\begin{verbatim}
<parameter name="signaturePropFile" value="cli_crypto.properties"/>
\end{verbatim}\end{small}
il file indicato conterrà nel nostro caso la definizione del provider \texttt{Merlin} per l'interfaccia \texttt{Crypto} e delle proprietà per accedere al Key Store nel seguente formato
\begin{small}\begin{verbatim}
org.apache.ws.security.crypto.provider=
     org.apache.ws.security.components.crypto.Merlin
org.apache.ws.security.crypto.merlin.keystore.type=jks
org.apache.ws.security.crypto.merlin.keystore.password=my_password
org.apache.ws.security.crypto.merlin.file=client_keystore_file
\end{verbatim}\end{small}

Come già accennato, un singolo handler permette di compiere diverse azioni, ma non tutte sono compatibili tra loro come ad esempio l'inserimento di due firme con utenti diversi o la necessità di gestire in un singolo punto operazioni destinate a due actor differenti.\\
In questo caso si possono tranquillamente concatenare definizioni di diversi Handler.\\
Ricordiamo che Axis utilizza di default un parser SAX, mentre XML Signature ed XML Encryption richiedono un documento DOM.\\
Per evitare conversioni inutili, WSS4J prevede tra i possibili valori del parametro action, la ``non azione'' \texttt{NoSerialization} che evita di dove eseguire ogni volta la ritrasformazione del messaggio da documento DOM a stream di byte.\\
Tutti gli handler di WSS4J che sono posti in sequenza tra loro, tranne l'ultimo, possono specificare \texttt{NoSerialization}.\\



\subsection{Il ciclo di sviluppo}
Esistono tre principali metodi per sviluppare servizi sfruttando Axis e i suoi tool, classificati in base all'esperienza personale e ai consigli ottenuti sulle mailing list degli utilizzatori di Axis.\\

Il primo metodo parte dalla scrittura manuale del WSDL.\\
Questo approccio al problema, implica un'elevata conoscenza di WSDL, XML Schema per definire tipi composti e obbliga a specificare già all'interno del documento i binding.\\
Dal WSDL utilizzando il tool WSDL2Java è possibile ricavare facilmente le skeleton e le stub da cui partire con l'implementazione.\\
Gli svantaggi sorgono nel momento in cui sarà necessario aggiungere nuove funzionalità. Sarà necessario rigenerare e ripetere tutto il processo ogni volta.\\
Bisogna fare attenzione a non modificare manualmente le stub e le skeleton, ma estenderle per non dover riscrivere ogni volta anche tutte le modifiche.\\
I servizi creati in questo modo offrono in generale una migliore garanzia di interoperabilità.\\

Il secondo metodo parte con la definizione di una classe java, che può essere semplicemente una classe wrapper, o una classe che implementa una interfaccia definita per il servizio.\\
Si scrive l'implementazione del servizio, ed utilizzando WSDD, lo si espone all'esterno ricavandone atomaticamente il WSDL. Il client, appoggiandosi a sua volta su Axis, può utilizzare WSDL2Java come nell'esempio precedente.\\
In questo contesto, la definizione ad alto livello del protocollo di comunicazione utilizzato tra le due parti si traduce nella semplice definizione di un'interfaccia Java.\\
Questo approccio risulta più semplice per i tradizionali svilupatori java, implica la conoscenza dei WSDD ma permette di sfruttare appieno le potenzialità di Axis a partire da codice java.\\
Utilizzando le ultime versioni di Ant \footnote{"Another Neat Tool: software sviluppato dalla Apache Software Foundation per automatizzare le fasi di build e deploy di software Java"} sono presenti dei nuovi task che permettono la creazione dei WSDD e il deploy automatizzato.\\

L'ultimo metodo consiste nel creare un semplice servizio con style Message in grado di ricevere e inviare una \texttt{String}, quindi utilizzare altri XML engine al di sopra di Axis.\\
Anche se rappresenta il metodo con maggiore flessibilità, implica la conoscenza di altri strumenti e di dettagli a basso livello dell'architettura Web Service.\\

Dopo aver provato le tre metodologie si è preferito proseguire il progetto utilizzando la seconda a partire dalla definizione di un'interfaccia Java, per poter sfruttare gli \texttt{Handler} che diventano necessari nel momento in cui si vorrà usare le estensioni Web Service Security.\\

Questo approccio risulta anche più adatto ad uno sviluppo Test Driven perchè fin dallo sviluppo lato server è possibile eseguire cicli più piccoli di test sugli oggetti Java ed in seguito testare il servizio tramite l'interfaccia web.\\
La maggiore flessibilità e semplicità nella modifica dell'interfaccia permette di utilizzare anche in questo contesto alcune delle pratiche delle metodologie agili.\\
